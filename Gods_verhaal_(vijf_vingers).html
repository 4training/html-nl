<h1>Gods verhaal (vijf vingers)</h1>
<h2>God is geïnteresseerd in jou</h2>
<div class="floatleft"><img alt="Hand 1.png" decoding="async" height="37" src="files/Hand_1.png" width="30"/></div>
<div style="margin-left:25px">
<p><i>(Duim: Meest belangrijk)</i>
</p>
<ul><li>God heeft ons zo gemaakt dat we in een liefdevolle relatie met Hem kunnen leven.</li>
<li>Hij doet je een aanbod. De vraag is: Wat wil je daar mee doen?</li></ul>
</div>
<h2>2. Probleem: We doen niet wat God wil dat we doen.</h2>
<div class="floatleft"><img alt="Hand 2.png" decoding="async" height="38" src="files/Hand_2.png" width="30"/></div>
<div style="margin-left:25px">
<p><i>(Wijsvinger: Je wijst naar een ander met een aanklacht of beschuldiging, maar het probleem ligt bij jezelf)</i>
</p>
<ul><li>Er is een groot probleem in ons leven: Zonde.</li>
<li><i>Wat is zonde?</i> Stelen, liegen, moorden...(overtreden van de Tien Geboden) is zonde.</li>
<li>Maar Gods normen zijn nog veel hoger:
<ul><li>Slecht over iemand denken is zonde.</li>
<li>Als je weet wat het goede is dat je eigenlijk moet doen, maar dat toch niet doet, dan is dat zonde.</li>
<li>De wortel van de zonde: We denken dat we het beter weten dan God, we negeren Hem, we wijzen Zijn liefde af.</li></ul></li>
<li>God is heilig en Hij verlangt van ons dat we perfect zijn.</li>
<li>Beeld je in dat iemand een video maakt met al jou zonde: al het gemeens wat je gedaan hebt, al je slechte gedachten en al die situaties waar je iets deed maar dacht dat niemand het zag. Hoe zou jij je voelen als dat allemaal zichtbaar werd en iedereen die videoclip zou kunnen zien?</li>
<li>God negeert al deze dingen niet en de consequenties van de zonden zijn straf.</li>
<li>Door onze zonden zijn we gebroken, geestelijk dood en afgesneden van God.</li></ul>
</div>
<h2>3. Gods oplossing: Jezus Christus betaalde de prijs van onze zonde</h2>
<div class="floatleft"><img alt="Hand 3.png" decoding="async" height="38" src="files/Hand_3.png" width="30"/></div>
<div style="margin-left:25px">
<p><i>(De middelvinger is de langste vinger: Symbool voor het kruis waar Jezus stierf)</i>
</p>
<ul><li>Hoe kan God liefde zijn, maar ook de rechter die oordeelt over zonde? Hoe past die bij elkaar?</li>
<li>De speciale oplossing van God is Zijn zoon, Jezus Christus.
<ul><li>Hij kwam naar de aarde, leefde een perfect leven en bracht genezing aan heel veel mensen.</li>
<li>Zijn vijanden namen Hem gevangen, sloegen Hem en vermoorden Hem aan het kruis.</li>
<li>Maar drie dagen later keerde Hij terug uit de dood!</li>
<li>Hij nam de straf die wij verdienden, waardoor wij vergeven kunnen worden!</li></ul></li>
<li><i>illustratieverhaal: De tweeling (zie achterzijde)</i></li></ul>
</div>
<h2>4. God wil een relatie met ons</h2>
<div class="floatleft"><img alt="Hand 4.png" decoding="async" height="37" src="files/Hand_4.png" width="30"/></div>
<div style="margin-left:25px">
<p><i>(Ringvinger: Relatie met God)</i>
</p>
<ul><li>God heeft alles mogelijk gemaakt om de verbroken relatie met Hem weer te kunnen herstellen. Hij bied je een nieuw, altijd doorgaand leven samen met Hem aan.</li>
<li>Jij bent nu aan zet om te kiezen: Wil je Zijn aanbod accepteren?</li>
<li>Je moet je wel realiseren dat dit aanbod consequenties heeft. Het houdt in dat je de manier waarop je nu leeft los moet laten en gaat leven zoals Jezus geleefd heeft.</li>
<li>We maken deze keuze door ons af te keren van al onze zondes en door Jezus ons schoon te laten wassen.</li>
<li>Het is als "Ja" zeggen tegen een huwelijk. Als jij "Ja" zegt dan zegt God "Ja" tegen jou. Hij wil contact met jou, voor je zorgen en met je samen leven!</li></ul>
</div>
<h2>5. De Heilige Geest wil je helpen</h2>
<div class="floatleft"><img alt="Hand 5.png" decoding="async" height="37" src="files/Hand_5.png" width="30"/></div>
<div style="margin-left:25px">
<p><i>(Pink: Er zijn groeimogelijkheden)</i>
</p>
<ul><li>Wanneer we Zijn aanbod aannemen, vult God ons met Zijn Geest.</li>
<li>Deze "Heilige Geest" is Gods kracht voor jou. Hij laat je zien wat je moet doen, verandert je zwaktes en helpt je om te leven zoals Jezus deed.</li>
<li>Mensen die de Heilige Geest ook hebben zullen je trainen en helpen om God beter te begrijpen, zodat Hij jou steeds beter kan gebruiken.</li></ul>
</div>
<h2>De Tweeling</h2>
<p>Er was eens een eeneiige tweeling. Één van hen kwam als tiener op het verkeerde pad terecht. Hij sloot zich aan bij een bende en had ook geen contact meer met zijn familie. Uiteindelijk pleegde hij zelfs een moord. Bij een inval schoot hij iemand neer die in zijn weg liep. Hij werd opgepakt en tijdens de rechtszaak zag hij voor het eerst in jaren zijn tweelingbroer weer. Zijn broer was namelijk de rechter! "Geweldig, het is mijn broer!" dacht hij. "Hij zal vast nog wel van me houden, en mij hier uit krijgen."<br/>
Zijn broer, de rechter, sprak het vonnis uit - de doodstraf! De tweelingbroer was boos. "Waarom zo streng?!" vroeg hij, "dat is toch geen liefde!" Maar de rechter moest zich houden aan de wet om zo de gerechtigheid te handhaven.
</p><p>De veroordeelde broer zat in de dodencel te wachten op zijn oordeel, toen ineens midden in de nacht de deur open ging. Het was zijn tweelingbroer! Hij werd kwaad op hem;"Waarom heb je mij veroordeeld tot de dood?!", schreeuwde hij.<br/>
"Ik moest wel, ik ben rechtvaardig. Maar ik heb voor jou een aanbod. We lijken op elkaar, laten we onze kleren wisselen. Ik blijf hier en jij kan gaan."<br/>
"Ok, geweldig!" zei de broer en hij verliet de gevangenis. Hij vierde de hele nacht feest omdat hij zo blij was om weer vrij te zijn. Maar de volgende morgen bedacht hij zich iets. "Ow nee, de executie stond gepland voor 9 uur deze morgen." Hij liep snel naar de muur van de gevangenis en hoorde daar een geweerschot. Hij realiseerde zich dat zijn broer werkelijk de straf die hij verdiende had ondergaan! Hij was helemaal wanhopig en ging naar het huis van zijn broer waar hij een brief vond. Daar stond in, 
</p><p>"Jij bent vrij. Ik nam jou straf. Ik wil dat jij vanaf nu gaat leven zoals ik geleefd heb, dat je eerlijk bent, en dat je zal herinneren wat ik voor jou heb gedaan."
</p><p><br/>
</p>
<div style="background-color: #f9f9f9; border: 1px solid black; padding:5px">
<h2>Mijn antwoord op Gods aanbod</h2>
<p>God heeft Zijn deel gedaan. Nu ben jij aan de beurt...
</p>
<dl><dt>Heb ik Zijn aanbod aanvaard?</dt>
<dd>□ Ja    □ Nee    □ Nog onzeker</dd>
<dt>Ben ik zeker dat ik het eeuwige leven al ontvangen heb?</dt>
<dd>□ Ja    □ Nee    □ Nog onzeker</dd>
<dt>Heb ik mij afgekeerd van me zonde en verkeerde dingen?</dt>
<dd>□ Ja    □ Nee    □ Een klein beetje</dd>
<dt>Weet ik zeker dat ik de Heilige Geest heb ontvangen?</dt>
<dd>□ Ja    □ Nee    □ Nog onzeker</dd></dl>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Wat houdt mij tegen?</h2>
<p>Wat begreep ik niet? Waar ben ik nog niet over uit?<br/><br/><br/>
</p>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Praten met God: Mijn volgende stap</h2>
<p><i>Hier vind je mogelijkheden om met God te gaan praten. Schrijf alles op wat je op je hart hebt en aan God wil vertellen. Als je over bepaalde dingen nog onzeker bent, vertel dat dan ook eerlijk aan God. Gebruik de hulp van iemand die al meer ervaring heeft in het praten met God.</i>
</p><p>God, welke dingen in mijn leven zijn nog niet zoals U ze wil hebben? Van welke zonden moet ik mij nog afkeren?<br/><br/><br/>
God, dank U wel dat ik met U kan praten. Ik realiseerde mij dat ik niet leefde zoals U dat wil. Wilt U mij vergeven dat ik ______________(benoem de dingen die God je heeft laten zien om op te ruimen).
</p><p>Jezus, Ik dank U dat U voor mij de oplossing had en dat U voor mij bent gestorven. Ik ben klaar om mijn leven te veranderen en alles weg te doen wat U zonde noemt. Ik wil leven volgens Uw wil.
</p><p>Heilige Geest, wilt U mij hier bij helpen. Maak me schoon en vul mij.
</p><p><i>Als je dit alles vanuit je hart kan zeggen, laat dan iemand aan jou uitleggen hoe dit nieuwe leven werkt. (bekijk hiervoor ook het" <a href="/Baptism/nl">De_doop</a>" werkblad).</i>
</p>
</div>
<p><br/>
</p><p><br/>
</p>